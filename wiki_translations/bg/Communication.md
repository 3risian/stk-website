---
title: Комуникация
toc: true
---
Преди да се свържете с екипа, да докладвате за проблем или да пишете във форума, трябва да прегледате тази страница. Следването на насоките и инструкциите на тази страница ще помогне на общността и проекта да работят по-ефективно. Въпреки че тази статия може да е малко груба, не се притеснявайте да пишете. Екипът като цяло е търпелив, освен ако не нарушавате правилата системно. :)

## Имайте предвид следното…

### Разработчиците не получават пари

Разработчиците участват в този проект, защото им харесва, а не защото някой им плаща. Те не са длъжни да отговарят на желанията Ви, но въпреки това ще се опитат да имат предвид предложенията Ви, ако това е възможно.

### Разработчиците работят в свободното си време
Те може да не няма възможност да отговорят веднага. Имайте търпение – рано или късно ще Ви отговорят. А ако не го направят, **учтиво** пуснете ново съобщение в темата си. Това означава също и, че не бива да отправяте несъществени искания, които нямат никакво значение, нито пък да изисквате прекалено много.

### Отвореният код не винаги означава, че приносът Ви ще бъде приет
Екипът трябва да поддържа качеството на кода и графиката на определено ниво. Това означава, че понякога работата Ви може да не бъде приета. Не се отчайвайте – екипът ще се радва да помогне и да Ви даде съвет.

## Насоки

### Когато докладвате за проблем в играта или срив

* Ако проблемът вече е докладван в [GitHub](https://github.com/supertuxkart/stk-code/issues?q=is%3Aissue):
  * Ако е все още в състояние „Отворен“, вижте дали можете да добавите някаква допълнителна информация за екипа.
  * Ако е в състояние „Затворен“, най-вероятно ще трябва да почакате до издаването на следващата версия, за да видите проблема поправен в играта, освен ако не искате да я компилирате самостоятелно.
* Ако няма такъв докладван проблем:
  * Изберете ясно и описателно заглавие.
  * Опишете подробно проблема. Особено полезно за разработчиците е да предоставите инструкции за възпроизвеждане на проблема стъпка по стъпка.
  * Добавете информация за системата си – операционна система и нейната версия, производител и модел на графичната карта, версия на драйвера за графичната карта, модел на процесора.
  * Добавете файла „stdout.log“. (Вижте „Къде се съхранява файлът с потребителските настройки“ в страницата с [ЧЗВ](FAQ) за информация относно това къде може да намерите този файл.)
  * Добавете екранни снимки, ако е необходимо.
  * Ако можете да компилирате СТК и да пуснете играта през дебъгер (като GDB, Valgrind или Visual Studio Debugger), то компилирайте в режим за дебъгване, пуснете играта и копирайте информацията от дебъгването.
  * Добавете всяка друга информация, която сметнете за полезна.
  * Отговорете на въпросите на екипа колкото е възможно по-изчерпателно.

### Когато предоставяте графичен материал

* Дайте достъп до оригиналните файлове (.kra, .xcf, .blend, etc.).
* Посочете ясно лиценза. (Вижте страницата относно [лицензите](Licensing), за да разберете какви са вариантите.)
* Приемайте критика и разберете какво може да направите, за да подобрите работата си
* Обсъждайте работата си с екипа възможно най-рано в процеса на разработка, за да получите техните коментари по-рано.
* Посочете ясно дали това, което предоставяте е завършено или е в процес на разработка.

### Когато имате предложение за СТК

Това е деликатна тема. Ние трябва да приемаме критики и предложения – ако не го правим, значи не следваме изцяло принципите на проектите с отворен код: че софтуерът трябва да бъде полезен за всички. Но дали понякога предложенията не идват в повече? За това трябва да следим и другата страна на проектите с отворен код: всеки да се включва с каквото може. Затова, когато имате предложение за СТК, задайте си следните въпроси:

* Досега допринасял(а) ли съм с нещо към Супер Тъкс Карт?
  * Това може да бъде дарение или пък създаване на обекти, писти, текстури и т.н. Дори добавките помагат на играта.
* Ако имам уменията да направя това, което предлагам на екипа да направи, бих ли го направил(а)?
* Разбирам ли какви усилия са нужни, за да се изпълни задачата?
* Оценявам ли по някакъв начин екипа и работата, която се върши от него?
* Напоследък подавам ли често заявки за нови функционалности?
  * Това може да звучи досадно, но то е знак дали уважавате работата на екипа. Ако уважавате работата им, по-рядко ще имате причини да се оплаквате.
