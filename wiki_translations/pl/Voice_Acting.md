---
title: Aktorstwo Głosowe
display_title: true
---
Okazjonalnie, programiści SuperTuxKart lub niezależni artyści potrzebują pomocy z aktorstwem głosowym do gry. Zazwyczaj jest to potrzebne do rzeczy takich jak głos Noloka we wprowadzających przerywnikach filmowych, ale Rajska Wyspa także zawiera spikera lotniskowego, który, jeśli dobrze się wsłuchasz, jest małym satyrycznym urozmaiceniem.

Rzecz jasna, nie będziemy potrzebowali aktorstwa głosowego przez cały czas, ale nie wahaj się sprawdzić [forum](https://forum.freegamedev.net/viewforum.php?f=16) w poszukiwaniu aktorów głosowych. Jeśli spełnisz poniższe wymagania, aktorstwo głosowe jest łatwym i zabawnym sposobem, by pomóc przy projekcie.

## Wymagania

* **Sprzęt:** Będziesz potrzebował przyzwoitego mikrofonu aby nagrywać. Mikrofony w tabletach i telefonach są zazwyczaj złej jakości i najprawdopodobniej nie będą wystarczająco dobre. Mikrofony w laptopach też są zazwyczaj dość złe, zwłaszcza na tych z niższej klasy. Mimo to nie potrzebujesz sprzętu, który kosztuje tysiące dolarów. Większość zestawów słuchawkowych, które zawierają mikrofon będą wystarczające.
* **Oprogramowanie:** Potrzebujesz oprogramowania nagrywającego dźwięk, takiego jak Audacity.
* **Umiejętności językowe:** Musisz potrafić płynnie czytać/recytować podany tekst, który zazwyczaj jest w języku angielskim. System lokalizacji gry SuperTuxKart (l10n) aktualnie nie wspiera tłumaczeń audio.
* **Umiejętności mówienia:** W zależności od wymagań postaci, dla której nagrywany jest głos, może być konieczna imitacja specjalnego akcentu. Niestety to utrudnia zadanie dla osób, których angielski nie jest językiem ojczystym.

## Informacje Ogólne

* Postępuj zgodnie z wymaganiami
* Musisz użyć wolnych licencji dla swoich nagrań, takich jak na stronie [Licencjonowanie](Licensing).
* **Nie** musisz samemu dodawać efektów końcowych dla swoich nagrań. Dużo lepszym pomysłem jest najpierw wysłać surowe nagrania przed dodawaniem jakichkolwiek zmian. Jeżeli nie wiesz jak dodawać efekty do nagrania, jest dużo osób, które mogą w tym pomóc na forum.
* Użyj bezstratnej kompresji audio takiej jak FLAC lub wcale nie używaj kompresji (WAV). Za każdym razem gdy plik jest kompresowany używając stratnego kodeku takiego jak Vorbis lub MP3, traci jakość.
