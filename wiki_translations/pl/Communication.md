---
title: Komunikacja
toc: true
---
Zanim skontaktujesz się z zespołem, zgłosisz błąd, utworzysz post na forum itd. powinieneś przeczytać tą stronę. Stosowanie się do wytycznych i instrukcji na tej stronie spowoduje, że społeczność oraz projekt będą działały lepiej i wydajniej. Pomimo, że ten artykuł może brzmieć trochę szorstko nie bój się publikować. Zespół gry jest zazwyczaj cierpliwy chyba, że recydywistą. ;)

## Pamiętaj, że...

### Deweloperzy nie dostają pieniędzy

Deweloperzy robią to, ponieważ lubią to robić, nie dlatego, że im zapłaciłeś. Nie zarabiają z tego aby ciebie zadowolić, chociaż mimo to spróbują wziąć twoją sugestię pod uwagę jeżeli to możliwe.

### Deweloperzy pracują nad grą tylko w swoim wolnym czasie
Mogą nie mieć szansy aby odpowiedzieć od razu. Bądź cierpliwy—w końcu odpowiedzą. Jednak jeżeli nie, **uprzejmie** wybij swój post. Znaczy to też, że nie powinieneś robić trywialnych próśb, które nie mają znaczenia lub niezwykle wymagających próśb.

### Otwarto-źródłowe nie zawsze oznacza, że każdy twój wkład będzie zaakceptowany
Zespół musi dbać o jakość kodu oraz grafik. To oznacza, że czasem twoja praca nie może być zaakceptowana. Nie zniechęcaj się—zespół chętnie pomoże lub udzieli rady.

## Wytyczne

### Podczas zgłaszania błędu lub awarii gry

* Jeżeli błąd jest już zgłoszony w serwisie [GitHub](https://github.com/supertuxkart/stk-code/issues?q=is%3Aissue):
  * Jeżeli zgłoszenie błędu jest już otwarte sprawdź czy możesz dostarczyć więcej informacji o nim.
  * Jeżeli zgłoszenie błędu jest zamknięte, najprawdopodobniej musisz poczekać do następnego wydania aby poprawka była zawarta w grze, chyba, że chcesz skompilować grę ze źródeł.
* Jeżeli błąd nie jest zgłoszony:
  * Tytuł powinien być jasny i opisowy.
  * Opis problemu powinien być szczegółowy. Instrukcje krok po kroku jak odtworzyć problem są wyjątkowo pomocne.
  * Zawrzyj informacje o systemie takie jak twój system operacyjny, wersja systemu operacyjnego, model oraz producent procesora graficznego (GPU), wersja sterownika graficznego oraz model CPU.
  * Zawrzyj plik stdout.log. (Zobacz "Gdzie STK zapisuje pliki konfiguracyjne użytkownika" na stronie [FAQ](FAQ) aby dowiedzieć się gdzie znajduje się ten plik.)
  * W razie potrzeby dołącz zrzuty ekranu.
  * Jeżeli jesteś w stanie skompilować STK samodzielnie i uruchomić go w debugerze (takim jak GDB, Valgrind lub Visual Studio Debugger) skompiluj STK w trybie debugowania, uruchom grę i wyślij dane wyjściowe z debugera.
  * Dołącz jakiekolwiek inne informacje, które uważasz za potrzebne.
  * Odpowiedz na pytania tak dokładnie jak potrafisz.

### Podczas prezentacji zasobu lub innej pracy artystycznej

* Dostarcz pliki źródłowe (.kra, .xcf, .blend, itd.).
* Wyraźnie podaj licencję (Zobacz [Licencjonowanie](Licensing) aby dowiedzieć się o dostępnych licencjach.)
* Zaakceptuj krytykę i sprawdź co może być zrobione aby ulepszyć twoją pracę.
* Porozmawiaj z zespołem na temat swojej pracy kiedy jest ona w trakcie prac aby uzyskać opinie.
* Wyjaśnij czy twój praca jest ukończona czy w trakcie prac.

### Podczas zgłaszania sugestii

To jest drażliwy temat. Oczywiście, musimy akceptować krytykę i sugestie—jeżeli byśmy tego nie robili wtedy byłoby to sprzeczne z ideałem open-source: oprogramowanie jest z korzyścią dla wszystkich. Ale kiedy prośba staje się zbyt duża? W tym celu musimy również uważać na konflikty z ideałem open source: każdy powinien wnosić swój wkład tam, gdzie to możliwe. Więc w trakcie zgłaszania sugestii dla STK zadaj sobie następujące pytania:

* Czy wcześniej przyczyniłem się do rozwoju gry SuperTuxKart?
  * To może być darowizna, tworzenie obiektów, tras, tekstur, itd. Nawet tworzenie dodatków pomaga grze.
* Gdybym był w stanie zrobić to co sugeruję, czy byłbym skłonny to zrobić?
* Czy rozumiem ile wysiłku trzeba włożyć aby wykonać to zadanie?
* Czy przynajmniej wyrażam wsparcie dla zespołu i wykonywanej pracy?
* Czy w ostatnim czasie robiłem dużo sugestii?
  * To może brzmieć prozaicznie ale tak naprawdę jest to znak tego czy szanujesz pracę zespołu. Jeżeli szanujesz pracę zespołu znacznie rzadziej będziesz narzekać.
