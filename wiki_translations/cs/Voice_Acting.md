---
title: Dabing
display_title: true
---
Čas od času mohou vývojáři SuperTuxKart nebo nezávislí umělci potřebovat pomoc s dabingem pro hru. Většinou se to týká například Nolokova hlasu v úvodních cutscénách, ale i Ostrov Velký ráj má hlasatele na letišti, což je při bližším poslechu satirický easter egg.

Pochopitelně nepotřebujeme dabéry neustále, ale můžete se podívat na [fórum](https://forum.freegamedev.net/viewforum.php?f=16), kde bychom mohli shánět dabéry. Pokud splňujete požadavky dole, tak je dabing jednoduchý a zábavný způsob jak pomoct projektu.

## Požadavky

* **Hardware:** K nahrávání byste měli mít lepší mikrofon. Mikrofony mobilů a tabletů jsou většinou nekvalitní a asi nebudou stačit. Mikrofony notebooků jsou také nekvalitní, hlavně na levnějších modelech. Nepotřebujete ale žádné předražené přístroje. Většina headsetů s mikrofonem by měla mít dostatečnou kvalitu.
* **Software:** Budete potřebovat program k nahrávání zvuku, napříkad Audacity.
* **Porozumění jazyku:** Musíte umět plynule přečíst/recitovat daný scénář, který bude většinou v angličtině. Překládací systém SuperTuxKart (l10n) prozatím nepodporuje lokalizovaný zvuk.
* **Schopnost řeči:** V závislosti na požadavcích postavy vyžadující hlasové herectví může být nutné napodobit speciální akcenty. To bohužel zvyšuje složitost mluvení pro nerodilé mluvčí.

## Obecné informace

* Řiďte se prosím všemi požadavky zadanými autorem příspěvku.
* Vaše nahrávky musí být pod svobodnou licencí, specifikované na stránce [Licence](Licensing).
* Nahrávky **nemusíte** sami následně zpracovávat ani upravovat. Ve skutečnosti je mnohem lepší před provedením jakýchkoli úprav zveřejnit nezpracované nahrávky a získat zpětnou vazbu. Pokud nevíte, jak upravit/přidat efekty do nahrávky, nic se neděje, na fóru je spousta lidí, kteří mohou pomoci.
* Používejte prosím zvukový formát s bezztrátovou kompresí, např. FLAC, nebo zcela bez komprese (WAV). Pokaždé, když je soubor komprimován se ztrátovým kodekem, například Vorbis nebo MP3, nahrávka ztratí na kvalitě.
