---
title: Communicatie
toc: true
---
Wil je contact opnemen met het team, een bug melden of iets op het forum plaatsen? Lees dan eerst deze pagina door. Volg de hier genoemde richtlijnen en instructies om de gemeenschap en het project efficiënter te laten draaien en gezelliger te maken. Dit artikel klinkt qua bewoording wellicht wat nukkig, maar we hopen dat het je niet afschrikt. De teamleden beschikken doorgaans over zeeën van geduld, tenzij je herhaaldelijk de fout ingaat natuurlijk. ;)

## Let op:

### de ontwikkelaars worden NIET betaald voor hun werk

De ontwikkelaars werken aan het project omdat ze dit leuk vinden, niet omdat ze betaald krijgen. Ze krijgen niet betaald om aan al jóuw wensen te voldoen, maar ze luisteren graag naar je suggesties.

### De ontwikkelaars werken in hun vrije tijd
Het kan zijn dat ze niet à la minute kunnen antwoorden. Heb geduld — ze antwoorden zo snel als ze kunnen. En als ze het een keer vergeten, schop je bericht dan op **fatsoenlijke wijze** omhoog. Dit houdt tevens in dat je geen kleine, onbelangrijke verzoeken moet doen, noch zeer dwingende.

### Open source betekent niet dat als je bijdragen worden geaccepteerd
Het team wil de kwaliteit van de code en grafische elementen graag hoog houden. Dit heeft als gevolg dat aangeleverd werk soms niet wordt geaccepteerd. Maar wees hierdoor niet ontmoedigd — het team voorziet je graag van hulp en/of advies.

## Richtlijnen

### Bugs en crashes melden

* Controleer of de bug reeds gemeld is op onze [GitHub](https://github.com/supertuxkart/stk-code/issues?q=is%3Aissue)-pagina:
  * Als het een openstaande bug betreft, kijk dan of je meer informatie kunt aanleveren aan het team.
  * Als de bugmelding gesloten is, dan moet je waarschijnlijk gewoon wachten op de volgende versie om te zien of de bug verholpen is, tenzij je zelf de nieuwste broncode wilt compileren.
* Als de bug nog niet gemeld is:
  * Zorg voor een heldere, beschrijvende titel.
  * Leg je probleem zo goed mogelijk uit, bijv. door stap-voor-stapinstructies toe te voegen.
  * Vertel er ook wat meer over je systeem bij, zoals je besturingssysteem, de maker en het model van je grafische kaart (gpu), de stuurprogrammaversie (driver) en het cpu-model.
  * Voeg het stdout.log-bestand bij. (Zie “Waar bewaart STK het gebruikersconfiguratiebestand” op de pagina [Veelgestelde vragen](FAQ) voor meer informatie over het bestand en zijn locatie.)
  * Voorzie de melding, indien nodig, van schermfoto's.
  * Als je STK kunt compileren en kunt starten met een foutopsporingshulpmiddel (‘debugger’), zoals GDB, Valgrind of Visual Studio Debugger, compileer STK dan in foutopsporingsmodus, start het en deel de uitvoer.
  * Voeg evt. andere informatie toe als je vindt dat die relevant is.
  * Beantwoord vragen van het team zo zorgvuldig en gedetailleerd mogelijk.

### Informatie omtrent het aanleveren van een (grafisch) element

* Voeg ook de bronbestanden toe (.kra, .xcf, .blend, etc.).
* Vermeld duidelijk onder welke licentie je je werk vrijgeeft. (zie [Licenties](Licensing) voor alle opties.)
* Accepteer kritiek en neem de gegeven verbeteringen/suggesties in acht.
* Bespreek je bijdragen tussentijds met het team om feedback te krijgen.
* Vermeld duidelijk of je bijdrage volledig is of dat je er nog aan werkt.

### Informaties omtrent suggesties

Dit is een gevoelige kwestie. Uiteraard dienen we open te staan voor kritiek en suggesties, want als  we dat niet doen, dan gaan we voorbij aan het opensource-ideaal: software voor iedereen. Maar de vraag is: wanneer werkt een verzoek bezwarend? Met die vraag in het achterhoofd moeten we opletten dat iedereen kan blijven bijdragen, maar dat wél op de goede manier doet. Stel jezelf van tevoren daarom de volgende vragen:

* Heb ik al eerder bijgedragen aan SuperTuxKart?
  * Dit kan in de vorm van een donatie, het maken van objecten, parcours, texturen, etc. Zelfs uitbreidingen zijn een nuttige toevoeging.
* Als ik kan doen wat er van me wordt gevraagd, ben ik dan ook genegen dit te doen?
* Begrijp ik hoeveel inspanning deze taak vergt?
* Toon ik op zijn minst mijn steun aan het team en het werk wat zij verrichten?
* Heb ik onlangs veel ideeën gedeeld?
  * Wellicht klinkt het banaal, maar het toont aan of je de inspanningen van het team respecteert of niet. Als je respect toont, ben je minder geneigd om te klagen.
