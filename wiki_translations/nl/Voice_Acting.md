---
title: Stemacteurs
display_title: true
---
Zo nu en dan hebben de SuperTuxKart-ontwikkelaars of onafhankelijke artiesten hulp nodig bij het inspreken van dialogen. Normaliter betreft dat dingen als Noloks stem in de introductiescènes, maar bijv. ook de vliegveldomroeper op het Gran Paradiso-eiland (welke, als je goed luistert, een zogeheten satirische ‘easter egg’ is).

We hebben niet altijd stemacteurs nodig, maar je kunt uiteraard altijd op het [forum](https://forum.freegamedev.net/viewforum.php?f=16) kijken of er openstaande verzoeken zijn. Als je voldoet aan onderstaande vereisten, dan kun je zo op leuke en eenvoudige wijze bijdragen aan het project.

## Vereisten

* **Hardware:** voor de opnames dien je te beschikken over een goede microfoon. Telefoon- en tabletmicrofoons zijn doorgaans van lage kwaliteit en daarom ongeschikt. Laptopmicrofoons zijn ook niet altijd beter, vooral op goedkope laptops. Maar gelukkig heb je ook geen microfoon nodig die €1000 kost: de meeste headsets beschikken over microfoon van hoge kwaliteit.
* **Software:** je moet beschikken over audio-opnamesoftware, zoals Audacity.
* **Taalvaardigheid:** je moet het toegestuurde script vloeiend kunnen oplezen. Normaliter is het script geschreven in het Engels. SuperTuxKarts vertaalsysteem (l10n) heeft momenteel geen ondersteuning voor audio in de eigen taal.
* **Spreekvaardigheid:** afhankelijk van de vereisten, kan het zijn er speciale accenten moeten worden nagebootst. Hoewel dat heel leuk klinkt om te horen, is het helaas wel lastiger in te spreken door sprekers wiens moedertaal niet Engels is.

## Algemene informatie

* Volg alle gevraagde verzoeken nauwkeurig op.
* Je opnames dienen te worden voorzien van een vrije licentie, zoals uitgelegd op de [licentie](Licensing)pagina.
* Je hoeft de opnames **niet** per se zelf te verwerken of aan te passen. Sterker nog: het is veel beter als je de opnames onbewerkt deelt zodat je feedback kunt krijgen. Als je niet weet hoe je effecten toevoegt of aanpast, dan kun je te allen tijde hulp vragen op het forum.
* Maak gebruik van verliesvrije audiocompressie, zoals bij FLAC het geval is, of vermijd compressie volledig (zoals bij WAV het geval is). Als een bestand gecomprimeerd wordt met een niet-verliesvrije codec, zoals Vorbis of MP3, gaat de kwaliteit achteruit.
