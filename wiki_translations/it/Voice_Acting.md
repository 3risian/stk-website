---
title: Doppiaggio
display_title: true
---
Qualche volta gli sviluppatori di SuperTuxKart o gli artisti indipendenti necessitano di un aiuto per il doppiaggio del gioco. Solitamente per cose come la voce di Nolok nelle scene introduttive, ma anche l'Isola Gran Paradiso comprende un annunciatore dei voli, che se si ascolta bene, è un piccolo ironico Easter Egg.

Naturalmente, non c'è sempre bisogno del doppiaggio, ma si è liberi di controllare il  [forum](https://forum.freegamedev.net/viewforum.php?f=16) per qualsiasi richiesta. Se si pensa di avere i requisiti adatti, il doppiaggio è un modo semplice e divertente per contribuire al progetto.

## Requisiti

* **Hardware:** Generalmente è necessario un microfono decente per registrare. I microfoni di telefoni e/o tablet sono solitamente di bassa qualità e non sono sufficienti. Anche i microfoni dei PC portatili sono di qualità scadente, specialmente in macchine di fascia bassa. Non è necessario materiale dal costo spropositato comunque. La maggior parte delle cuffie che includono un microfono ha una qualità accettabile.
* **Software:** È necessario un software di registrazione come, ad esempio, Audacity.
* **Abilità Linguistica:** È necessaria la capacità di recitare/leggere correttamente il copione che solitamente è in Inglese. Il sistema di localizzazione di SuperTuxKart (I10n) attualmente non supporta l'audio localizzato.
* **Abilità di Pronuncia:** A seconda dei requisiti richiesti per il doppiaggio del personaggio, potrebbe essere necessario imitare degli accenti. Questo, sfortunatamente, aggiunge complessità ai parlanti non madrelingua.

## Informazioni generali

* Per favore, seguire pedissequamente le richieste del richiedente.
* Devi licenziare le tue registrazioni sotto una licenza libera come specificato sulla pagina [Licenza](Licensing).
* **Non** è necessario fare post-processing o modificare la registrazione. È meglio postare le registrazioni grezze per ricevere dei feedback prima di fare qualsiasi tipo di sistemazione. Se non si sa come modificare e/o aggiungere effetti, va benissimo. Ci sono un sacco di persone nel forum che possono aiutare.
* Utilizzare un formato audio senza perdita come FLAC oppure senza compressione (WAV). Ogni volta che un file viene compresso con un codec lossy come Vorbis oppure MP3, perde di qualità.
