---
title: Actuacions de veu
display_title: true
---
A vegades els desenvolupadors del SuperTuxKart o artistes independents necessiten ajuda amb les actuacions de veu del joc. Normalment això és per coses com la veu d'en Nolok a les escenes introductòries, però l'Illa Gran Paradiso també inclou un anunci per megafonia, el qual, si l'escolteu bé, és un petit ou de pasqua satíric.

Naturalment, no necessitarem actuacions de veu constantment, però pots consultar el [fòrum](https://forum.freegamedev.net/viewforum.php?f=16) per buscar peticions d'actuacions. Si compleixes els requisits de més avall, l'actuació de veu és una manera fàcil i divertida d'ajudar al projecte.

## Requisits

* **Maquinari:** Generalment necessitareu un micròfon decent per gravar. Els micròfons de telèfons o tauletes normalment són de baixa qualitat i probablement no siguin prou bons. Els micròfons dels portàtils també acostumen a ser força dolents, especialment en aparells de gamma baixa. Tanmateix, no us cal un equip que costi milers de dòlars. La majoria d'auriculars que inclouen micròfon tenen una qualitat suficient.
* **Programari:** Necessitareu un programa capaç d'enregistrar àudio, com ara l'Audacity.
* **Habilitat amb el llenguatge:** Haureu de ser capaç de llegir/recitar de manera fluida el guió indicat, que normalment serà en anglès. El sistema de localització del SuperTuxKart (l10n) actualment no permet l'àudio localitzat.
* **Habilitat en la pronunciació:** Depenent dels requisits del personatge que necessita l'actuació de veu, pot ser necessari imitar accents especials. Això s'afegeix a la complexitat de parlar per als no natius, malauradament.

## Informació general

* Si us plau, seguiu totes les peticions especials fetes per la persona que va enviar l'original.
* Heu de llicenciar les vostres gravacions sota llicències lliures tal i com s'especifica a la pàgina de [Llicències](Licensing).
* **No** cal que postprocesseu o ajusteu les gravacions vosaltres mateixos. De fet, és molt millor enviar primer la gravació en cru i rebre comentaris abans de fer cap ajustament. Si no sabeu com ajustar/afegir efectes a la gravació no passa res, hi ha molta gent al fòrum que us pot ajudar.
* Si su plau, feu servir un format d'àudio amb compressió sense pèrdua com ara FLAC o directament sense cap compressió (WAV). Cada vegada que un fitxer es comprimeix amb un format amb pèrdua, com ara Vorbis o MP3, perd qualitat.
